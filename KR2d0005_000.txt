# -*- mode: mandoku-view; -*-
#+TITLE: 古史
#+DATE: 2015-08-24 22:27:57.492105
#+PROPERTY: ID KR2d0005
#+PROPERTY: BASEEDITION WYG    
#+PROPERTY: JUAN 提要
<pb:KR2d0005_WYG_000-1a>¶
欽定四庫全書　　　　　　史部四¶
　古史　　　　　　　　　　别史類¶
　　提要¶
　　　　(臣/)等謹按古史六十五卷宋蘓轍撰轍有詩¶
　　　　傳已著録轍以司馬遷史記多不得聖人之¶
　　　　意乃因遷之舊上自伏羲神農下訖秦始皇¶
　　　　為本紀七世家十六列傳三十七自謂追録¶
　　　　聖賢之遺意以明示來世至於得失成敗之¶
<pb:KR2d0005_WYG_000-1b>¶
　　　　際亦備論其故以今考之如於三皇紀增入¶
　　　　道家者流謂黄帝以無為為宗其書與老子¶
　　　　相出入於老子傳附以佛家之說謂釋氏視¶
　　　　老子體道愈逺而立於世之表於孟子傳謂¶
　　　　孟子學於子思得其說而漸失之反稱譽田¶
　　　　駢慎到之徒又謂其為佛家所謂鈍根聲聞¶
　　　　者班固論遷之失首在先黄老而後六經轍¶
　　　　所更定烏在其能正遷耶朱子語録曰伯恭¶
<pb:KR2d0005_WYG_000-2a>¶
　　　　子約宗太史公之學某嘗與之痛辨子由古¶
　　　　史言馬遷淺陋而不學疎畧而輕信此二句¶
　　　　最中馬遷之失伯恭極悪之古史序云古之¶
　　　　帝王其必為善如火之必熱水之必寒其不¶
　　　　為不善如騶虞之不殺竊脂之不榖此語最¶
　　　　好某嘗問伯恭此豈馬遷之所及然子由此¶
　　　　語雖好却又有病處如云帝王之道以無為¶
　　　　為宗之類他只說得箇頭勢大然下面功夫¶
<pb:KR2d0005_WYG_000-2b>¶
　　　　又皆空疎云云蓋與吕祖謙議論相激故平¶
　　　　日作雜學辨以攻轍此時反為之左袒然其¶
　　　　混合儒墨之失亦終不能為之掩也平心而¶
　　　　論史至於司馬遷猶詩至於李杜書至於鍾¶
　　　　王畫至於顧陸非可以一支一節比擬其長¶
　　　　短者也轍乃欲㸃定其書殆不免於輕妄至¶
　　　　於糾正補掇如史記載堯典妻舜之後瞽瞍¶
　　　　尚欲殺舜轍則本尚書謂妻舜在瞽瞍允若¶
<pb:KR2d0005_WYG_000-3a>¶
　　　　之後史記載伊尹以負鼎說湯造父御周穆¶
　　　　王見西王母事轍則刪之史記不載禱雨桑¶
　　　　林事轍則増之宋世家史記贊宋襄公泓之¶
　　　　戰為禮讓轍則貶之辨管子之書為戰國諸¶
　　　　子所附益於晏子傳増入晏子處崔杼之變¶
　　　　知陳氏之簒與諷諫數事於宰我則辨其無¶
　　　　從叛之事於子貢則辨其無亂齊之事又据¶
　　　　左氏傳為栁下惠曹子臧吳季札范文子叔¶
<pb:KR2d0005_WYG_000-3b>¶
　　　　向子産等傳以補史記所未及魯連傳附以¶
　　　　虞卿刺客傳不載曹沬其去取之間亦頗為¶
　　　　不茍存與遷書相參考固亦無不可矣書中¶
　　　　間有附註以葉大慶考古質疑考之蓋其子¶
　　　　遜之所作舊本不載其名今附著焉乾隆四¶
　　　　十一年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)陸費墀¶
#+PROPERTY: JUAN 原叙
<pb:KR2d0005_WYG_000-4a>¶
欽定四庫全書¶
　古史原叙¶
蘇子曰古之帝王皆聖人也其道以無為為宗萬物莫¶
能嬰之其於為善如水之必寒如火之必熱其於不為¶
不善如騶虞之不殺如竊脂之不榖不學而成不勉而¶
得其積之中者有餘故其推之以治天下者有不可得¶
而知也孔氏之遺書曰喜怒哀樂之未𤼵謂之中𤼵而¶
皆中節謂之和中也者天下之大本也和也者天下之¶
<pb:KR2d0005_WYG_000-4b>¶
達道也致中和天地位焉萬物育焉天地萬物猶將賴¶
之以存而况於人乎自三代之衰聖人不作世不知本¶
而馳騁於喜怒哀樂之餘故其𤼵於事業日以鄙陋不¶
足以睎聖人之萬一雖春秋之際王澤未竭士生其間¶
習於禮義而審於利病如管仲晏子子産叔向之流皆¶
不足以知之至於孔子其知之者至矣而未嘗言孟子¶
知其一二時以告人而天下亦莫能信也陵遲及於秦¶
漢士益以功利為急言聖人者皆以其所知億之儒者¶
<pb:KR2d0005_WYG_000-5a>¶
留於度數而智者溺於權利皆不知其非也太史公始¶
易編年之法為本紀丗家列傳記五帝三王以来後丗¶
莫能易之然其為人淺近而不學疎略而輕信漢景武¶
之間尚書古文詩毛氏春秋左氏皆不列於學官丗能¶
讀之者少故其記堯舜三代之事皆不得聖人之意戰¶
國之際諸子辯士各自著書或增損古事以自信一時¶
之說遷一切信之甚者或采丗俗相傳之語以易古文¶
舊說及秦焚書戰國之史不傳於民間秦惡其議已也¶
<pb:KR2d0005_WYG_000-5b>¶
焚之略盡幸而野史一二存者遷亦未暇詳也故其記¶
戰國有數年不書一事者余竊悲之故因遷之舊上觀¶
詩書下考春秋及秦漢襍錄記伏犧神農訖秦始皇帝¶
為七本紀十六丗家三十七列傳謂之古史追錄聖賢¶
之遺意以明示来丗至於得失成敗之際亦僃論其故¶
嗚呼由數千嵗之後言數千嵗之前其詳不可得矣幸¶
其猶有存也而或又失之此古史之所為作也¶
#+PROPERTY: JUAN 目錄
<pb:KR2d0005_WYG_000-6a>¶
欽定四庫全書　　　　　史部四¶
　古史目録　　　　　　　别史類¶
　　本紀七¶
　　　　三皇第一¶
　　　　五帝第二¶
　　　　夏第三¶
　　　　商第四¶
　　　　周第五¶
<pb:KR2d0005_WYG_000-6b>¶
　　　　秦第六¶
　　　　秦始皇第七¶
　　世家十六¶
　　　　吴太伯第一¶
　　　　齊太公第二¶
　　　　魯周公第三¶
　　　　燕召公第四¶
　　　　蔡叔曹叔第五¶
<pb:KR2d0005_WYG_000-7a>¶
　　　　陳杞第六¶
　　　　衛康叔第七¶
　　　　宋微子第八¶
　　　　晉唐叔第九¶
　　　　楚第十¶
　　　　鄭第十一¶
　　　　越王勾踐第十二¶
　　　　趙第十三¶
<pb:KR2d0005_WYG_000-7b>¶
　　　　魏第十四¶
　　　　韓第十五¶
　　　　田敬仲第十六¶
　　列傳三十七¶
　　　　伯夷第一¶
　　　　管晏第二¶
　　　　柳下恵第三¶
　　　　曹子臧吴季札第四¶
<pb:KR2d0005_WYG_000-8a>¶
　　　　晉范文子第五¶
　　　　晉叔向第六¶
　　　　鄭子産第七¶
　　　　孔子第八¶
　　　　孔子弟子第九¶
　　　　老子第十¶
　　　　孟子孫卿第十一¶
　　　　伍員第十二¶
<pb:KR2d0005_WYG_000-8b>¶
　　　　孫吴第十三¶
　　　　范蠡大夫種第十四¶
　　　　葉公第十五¶
　　　　商君第十六¶
　　　　蘇秦第十七¶
　　　　張儀第十八¶
　　　　樗里子甘茂第十九¶
　　　　穰侯第二十¶
<pb:KR2d0005_WYG_000-9a>¶
　　　　白起王翦第二十一¶
　　　　孟嘗君第二十二¶
　　　　平原君第二十三¶
　　　　魏公子第二十四¶
　　　　春申君第二十五¶
　　　　范睢蔡澤第二十六¶
　　　　樂毅第二十七¶
　　　　亷頗藺相如第二十八¶
<pb:KR2d0005_WYG_000-9b>¶
　　　　田單第二十九¶
　　　　屈原第三十¶
　　　　虞卿魯仲連第三十一¶
　　　　吕不韋第三十二¶
　　　　李斯第三十三¶
　　　　䝉恬第三十四¶
　　　　扁鵲第三十五¶
　　　　刺客第三十六¶
<pb:KR2d0005_WYG_000-10a>¶
　　　　滑稽第三十七¶
