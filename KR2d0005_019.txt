# -*- mode: mandoku-view; -*-
#+TITLE: 古史
#+DATE: 2015-08-24 22:27:57.907311
#+PROPERTY: ID KR2d0005
#+PROPERTY: BASEEDITION WYG    
#+PROPERTY: JUAN 卷十九
<pb:KR2d0005_WYG_019-1a>¶
欽定四庫全書¶
　古史卷十九　　　　　　　宋　蘇轍　撰¶
　　越世家第十二¶
越王句踐其先禹之苗裔夏后少康之庶子也封於會¶
稽謂之越子斷髮文身披草萊而邑焉(或謂越祝融之/後芉姓故史伯)¶
(告鄭桓公曰芉姓夔越不足命也/史記以越為禹後姒姓未知孰是)其先二十餘世不通¶
於諸侯與吳為鄰世相攻戰至於允常吳王闔閭立五¶
年始舉兵伐之春秋謂之於越魯史墨聞之曰越得嵗¶
<pb:KR2d0005_WYG_019-1b>¶
而吳伐之不及四十年吳將不免闔閭十年克楚入郢¶
越間之入吳吳亦敗於秦楚而歸允常卒子句踐立時¶
闔閭之十九年也越王句踐元年闔閭因其䘮伐之句¶
踐禦之陳于槜李患吳之整也使死士再禽焉不動使¶
罪人三行屬劒于頸曰二君有治臣奸旗鼓不敢逃死¶
遂自剄也師屬之目因而伐之大敗吳師闔閭傷指而¶
卒其子夫差日夜勒兵且以報越三年越欲先吳未發¶
徃伐之大夫范蠡諫曰不可臣聞兵者凶器也戰者逆¶
<pb:KR2d0005_WYG_019-2a>¶
徳也争者事之末隂謀逆徳好用凶器試身於所末上¶
帝禁之行者不利越王曰吾已决之矣遂興師吳王悉¶
發精兵擊越敗之夫椒遂入越越王以甲楯五千保於¶
會稽謂范蠡曰以不聽子故至此為之奈何范蠡對曰¶
卑辭厚禮以遺之不許而身與之市越王許諾乃使大¶
夫種因太宰嚭以行成於吳膝行頓首曰君王亡臣句¶
踐使陪臣種敢告下執事句踐請為臣妻為妾吳王將¶
許之伍員言於吳王曰天以越賜吳勿許也種還以報¶
<pb:KR2d0005_WYG_019-2b>¶
越王越王欲殺妻子燔寶器觸戰以死種止之曰吳太¶
宰嚭可誘以利請間行言之於是越王乃以美女寶器¶
令種間行獻嚭嚭受之乃見種於吳王種頓首言曰願¶
大王赦句踐之罪盡入其寶器不幸不赦句踐將盡殺¶
其妻子燔其寶器悉五千人觸戰必有當也嚭因説吳¶
王越已服為臣若將舍之此國之利也吳王將許之伍¶
員進諫曰今不滅越後必悔之句踐賢君種蠡良臣若¶
反國將為亂吳王弗聽卒赦越罷兵而歸越王之困會¶
<pb:KR2d0005_WYG_019-3a>¶
稽也喟然歎曰吾終於此乎種曰湯繫夏臺文王囚羑¶
里齊小白奔莒晋重耳奔狄其卒王伯何遽不為福乎¶
及其反乃苦身焦思置膽於坐坐卧即仰膽飲食亦嘗¶
膽也曰汝忘會稽之耻耶身自耕作夫人自織食不加¶
肉衣不重采折節下賢厚遇賔客振貧弔死與百姓同¶
其勞欲使范蠡治國政蠡曰兵甲之事種不如蠡鎮撫¶
國家親附百姓蠡不如種於是舉國政屬大夫種而使¶
范蠡與大夫拓稽為質於吳五年而吳歸蠡九年越王¶
<pb:KR2d0005_WYG_019-3b>¶
自會稽歸七年矣其士民皆欲用以報吳大夫逢同諫¶
曰國新流亡今乃復殷給繕飾備利吳必懼懼則難必¶
至且鷙鳥之擊也必匿其形今夫吳兵加齊晋怨結楚¶
越名髙天下實害周室徳少而功多必滛自矜為越計¶
莫若結齊親楚附晋以厚吳吳志廣必輕戰是我連其¶
權三國伐之越承其弊可克也越王曰善十一年吳王¶
伐齊十三年將復伐齊越王率其衆朝焉王及列士皆¶
有饋賂吳人皆喜唯伍員懼諫弗聽遂伐齊敗之而歸¶
<pb:KR2d0005_WYG_019-4a>¶
殺伍員而任嚭以政越王召范蠡曰吳已殺子胥導䛕¶
者衆可乎對曰未可十四年吳會魯橐臯十五年吳會¶
晋黄池吳精兵從王惟老弱與太子守越王復問范蠡¶
蠡曰可矣夏六月丙子伐吳為二隧疇無餘謳陽自南¶
方先及郊吳太子友王子地王孫彌庸夀於姚自泓上¶
觀之彌庸見姑蔑之旗曰吾父之旗也不可以見讎而¶
弗殺也屬徒五千王子地助之乙酉戰彌庸獲疇無餘¶
地獲謳陽越王至王子地守丙戍復戰大敗獲太子友¶
<pb:KR2d0005_WYG_019-4b>¶
彌庸夀於姚丁亥入吳吳王歸自黄池使人厚賂以請¶
成越自度亦未能滅吳乃與吳平十九年越復伐吳吳¶
士民罷弊輕鋭死於齊晋遇於笠澤夾水而陳越為左¶
右句卒使夜或左或右鼓譟而進吳師分以禦之越以¶
三軍潜渉當吳中軍而鼓之吳師大亂遂敗之二十一¶
年越圍吳二十三年始聘於魯二十四年夏納邾隐公¶
邾太子革來奔吳王夫差棲於姑蘇之山使公孫雄請¶
成於越肉袒膝行而前曰孤臣夫差敢布腹心異日嘗¶
<pb:KR2d0005_WYG_019-5a>¶
得罪于會稽夫差不敢逆得與君王成以歸今君王舉¶
玉趾而誅孤臣惟命是聽意者亦如會稽之赦孤臣之¶
罪乎越王不忍欲許之范蠡曰會稽之事天以越賜吳¶
吳不取今天以吳賜越越其可逆天乎且夫君王蚤朝¶
晏罷非為吳耶謀之二十二年一旦而棄之可乎天與¶
弗取反受其殃伐柯者其則不逺君忘會稽之厄乎越¶
王曰吾欲聽子不忍其使者范蠡乃鼓進兵曰王已屬¶
政於執事使者去不者且得罪使者泣而去十一月遂¶
<pb:KR2d0005_WYG_019-5b>¶
滅吳夫差自殺越王葬之(史記越王葬吳王而誅太宰/嚭嚭之罪誅之固當然左傳)¶
(哀公二十四年公如越得太子適郢將妻公而多與之/地公孫有山告于季孫季孫懼使因太宰嚭而納賂乃)¶
(止滅吳後二年嚭尚/在則越未嘗誅嚭也)越王已平吳乃以兵北渡淮與諸¶
侯會于徐州致貢於周周元王使人賜越王胙命為伯¶
越乃以淮北地與楚歸吳所侵宋地於宋與魯泗東方¶
百里當是時越兵横行於江淮東諸侯畢賀號稱伯王¶
范蠡遂去自齊遺大夫種書曰蜚鳥盡良弓藏狡兎死¶
走狗烹越王為人長頸鳥喙可與共患難不可與共樂¶
<pb:KR2d0005_WYG_019-6a>¶
子何不去種見書稱病不朝人或讒種且作亂越王乃¶
賜種劔曰子教寡人伐吳七術寡人用其三而敗吳其¶
四在子子為我從先王試之種遂自殺二十五年秋魯¶
哀公使叔青來聘使諸鞅報聘於魯二十六年魯哀公¶
來朝二十七年衛出公在城鉏使其祝史揮來請師以¶
伐衛二十八年夏使臯如后庸帥師會宋魯之師以納¶
衛侯取賂弗克納而還衛侯來奔遂死于越二十九年¶
春使后庸聘于魯且言邾田封于駘上秋魯哀公來奔¶
<pb:KR2d0005_WYG_019-6b>¶
王句踐卒(左傳史記皆不記句踐之年然史記稱越王/元年闔閭聞允常死興師伐越敗於槜李今)¶
(據此而求之春秋以次句踐/之年然卒不知其卒之年矣)子王鼫與立王鼫與卒子¶
王不夀立王不夀卒子王翁立王翁卒子王醫立王醫¶
卒子王之侯立王之侯卒子王無彊立無彊興師北伐¶
齊西伐楚與中國争彊當楚威王時越方伐齊齊宣王¶
使人説越王曰越不伐楚大不王小不伯圖越之所以¶
不伐楚者為不得晋也韓魏固不攻楚韓之攻楚覆其¶
軍殺其將則葉陽翟危魏亦覆其軍殺其將則陳上蔡¶
<pb:KR2d0005_WYG_019-7a>¶
不安故二晋之事越不至於覆軍殺將汗馬之力不效¶
所重於得晋者何也越王曰所求於晋者不至於頓兵¶
接刃而况攻城圍邑乎願魏以聚大梁之下願齊之試¶
兵南陽莒地以聚常郯之境則方城之外不南淮泗之¶
間不東商於析酈宋胡之地夏路以左不足以備秦江¶
南泗上不足以待越矣則齊秦韓魏得志於楚也是二¶
晋不戰而分地不耕而穫之不此之為而頓刄於河山¶
之間以為齊秦用所待者如此其失計奈何其以此王¶
<pb:KR2d0005_WYG_019-7b>¶
也齊使者曰幸也越之不亡也吾不貴其用智之如目¶
見毫毛而不見其睫也今王知晋之失計而不自知越¶
之過是目論也王所待於晋者非其馬汗之力也又非¶
可與合軍連和也將待之以分楚衆也今楚衆已分何¶
待於晋越王曰奈何曰楚三大夫張九軍北圍曲沃於¶
中以至無假之闗者三千七百里景翠之軍北聚齊魯¶
南陽分有大於此者乎且王之所求者鬬晋楚也晋楚¶
不鬬越兵不起是知二五而不知十也此時不攻楚臣¶
<pb:KR2d0005_WYG_019-8a>¶
是以知越大不王小不伯復讎龐長沙楚之粟也(索隐/復猶)¶
(言况復也讎當作犫/犫龎長沙三邑也)竟澤陵楚之材也越窺兵通無假¶
之闗此四邑者不上貢事於郢矣臣聞之圖王不成其¶
弊可以伯而不伯者王道失也故願大王之轉攻楚也¶
於是越遂釋齊而伐楚楚威王興兵而伐之大敗越殺¶
王無彊盡取故吳地至浙江北破齊於徐州而越以此¶
散諸族子争立或為王或為君濵於江南海上服朝於¶
楚後七世至閩君揺佐諸侯平秦漢高帝復以揺為越¶
<pb:KR2d0005_WYG_019-8b>¶
王以奉越後東越閩君皆其後也¶
蘇子曰吳以蠻夷爭盟上國陵蔑齊晋結怨楚越再世¶
而亡何者地逺而民勞勢不順也越王句踐既克夫差¶
雖號伯王而實歛兵自守無大征伐分吳故土以畀楚¶
宋魯遂以保國傳世彼親見其害知所以自監矣哉至¶
王無彊無闔閭之知而有夫差之愚其殘國宜矣昔楚¶
莊王克陳宋鄭力能取之而不有諸侯安之而楚遂以¶
興靈王大城陳蔡不羮經營中夏貪而不止則身受其¶
<pb:KR2d0005_WYG_019-9a>¶
咎葢東南之常勢於是可見矣自東晋以來至於陳皆¶
國於吳越之墟成敗之迹無不然者雖桓温劉裕善用¶
兵或能一勝而民以罷弊訖於無成至殷浩庾亮葢不¶
足數也如謝安之賢猶勉彊北征失䇿而死亦眩於其¶
名而未安其實故耶嗟夫謀國如蔡謨吾有取焉¶
　¶
　¶
　¶
<pb:KR2d0005_WYG_019-9b>¶
　¶
　¶
　¶
　¶
　¶
　¶
　¶
　古史卷十九¶
