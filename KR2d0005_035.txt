# -*- mode: mandoku-view; -*-
#+TITLE: 古史
#+DATE: 2015-08-24 22:27:58.190798
#+PROPERTY: ID KR2d0005
#+PROPERTY: BASEEDITION WYG    
#+PROPERTY: JUAN 卷三十五
<pb:KR2d0005_WYG_035-1a>¶
欽定四庫全書¶
　古史卷三十五　　　　　　宋　蘇轍　撰¶
　　伍員列傳第十二¶
伍員楚人也字子胥父曰奢兄曰尚其先伍舉楚之名¶
大夫也楚平王之在蔡也郹陽封人之女奔之生子建¶
即位以為太子使奢為之師費無極為之少師無極無¶
寵於太子謀䧟之言諸王為娶於秦至而勸王自取之¶
因説王大城城父以寘太子王聼之從而譛之曰建與¶
<pb:KR2d0005_WYG_035-1b>¶
奢将以方城之外叛王信之執奢而使奮陽殺建建亡¶
奔宋無極言於王曰奢之子材若在吴必為楚患王使¶
召尚與貟曰來吾免而父尚謂貟曰爾適吴我将歸死¶
吾知不逮我能死爾能報聞免父之命不可以莫之奔¶
也親戚為戮不可以莫之報也爾勉之矣尚至奢聞貟¶
不來曰楚君大夫其旰食乎楚并殺之貟亡走吴過昭¶
闗昭闗欲執之貟獨身歩走㡬不得脱追者在後至江¶
江上有漁父乘舟知貟之急渡之貟既渡解其劒曰此¶
<pb:KR2d0005_WYG_035-2a>¶
劒直百金以與父父曰楚國有命得伍貟者賜粟伍萬¶
石爵執珪豈徒百金劒耶不受貟未至吴疾止中道乞¶
食至吴因公子光以見王僚時王僚五年也八年吴伐¶
州來敗頓胡沈蔡之師于雞父太子建之母在郹召吴¶
人而啟之吴入郹取楚夫人及其寳器以歸明年侵楚¶
滅巢及鍾離貟因言伐楚之利於王僚公子光将為亂¶
沮止之貟亦知光有内志未可説以外事乃進勇士専¶
設諸於光退而耕於野以竢十一年楚平王卒秦女之¶
<pb:KR2d0005_WYG_035-2b>¶
子&KR0942;立是為楚昭王王僚因楚喪使母弟掩餘燭庸侵¶
楚楚師強吴師不能退光因吴國内空乃令専設諸襲¶
刾王僚而自立是為王闔廬闔廬以貟為吴行人楚伯¶
州犂之孫嚭奔吴吴亦以為太宰以謀楚貟言於闔廬¶
請為三師以肄楚楚出則歸楚歸則出欲使楚道弊而¶
後以三師乘之闔廬以為然楚於是始病自昭王即位¶
無嵗不有吴師其令尹囊瓦貪而不仁國人惡之蔡侯¶
唐侯朝於楚瓦以賄故三年止之二君歸因子胥伯嚭¶
<pb:KR2d0005_WYG_035-3a>¶
請師於吴九年三國伐楚敗囊瓦於柏舉五戰及郢楚¶
昭王奔隨吴遂入郢貟乃掘楚平王墓出其尸鞭之三¶
百始貟在楚與申包胥友貟之亡也謂包胥曰我必覆¶
楚包胥曰我必存之及貟鞭平王尸包胥亡存山中使¶
人謂貟曰子之報讐其已甚乎吾聞人衆者勝天天定¶
亦能勝人今子故平王之臣親北面事之今至於僇死¶
人此豈天道乎貟曰為我謝申包胥吾日莫塗逺吾故¶
倒行而逆施之於是申包胥走秦求救秦不許包胥立¶
<pb:KR2d0005_WYG_035-3b>¶
於秦庭哭七日七夜不絶聲秦哀公憐之為出車五百¶
乘救楚與楚子西子期連敗吴師闔廬之弟夫槩王亡¶
歸自立闔廬釋楚還擊夫槩王楚昭王乃復入郢十九¶
年吴伐越越王勾踐擊傷闔廬闔廬死子夫差立二年¶
而報越敗之夫椒越王以其餘兵五千人棲於㑹稽使¶
大夫種厚幣遺太宰嚭以請和求委國為臣妾夫差将¶
許之貟諫曰不可臣聞樹徳莫如滋去惡莫如盡昔有¶
過澆殺斟灌以伐斟尋滅夏后相后緍方娠逃出自竇¶
<pb:KR2d0005_WYG_035-4a>¶
歸于有仍生少康澆使椒求之逃奔有虞虞思妻以二¶
姚而邑諸綸有田一成有衆一旅遂收夏衆以滅過戈¶
復禹之績今吴不如過而越大於少康或将豐之不亦¶
難乎句踐能親而務施施不失人親不棄勞與我同壤¶
而世為仇讐於是乎克而弗取又将存之違天而長㓂¶
讐後雖悔之弗可食已弗聼退而告人曰越十年生聚¶
而十年教訓二十年之後吴其為沼乎十一年夫差将¶
為魯伐齊句踐率其衆而朝王及列士皆有賂吴人皆¶
<pb:KR2d0005_WYG_035-4b>¶
喜貟獨懼曰是豢吴也夫諫曰越在我腹心之疾也壤¶
地同而有欲於我夫其柔服求濟其欲也不如早從事¶
焉得志於齊猶獲石田也無所用之越不為沼吴其泯¶
矣使醫除疾而曰必遺類焉者未之有也弗聼貟屬其¶
子於齊鮑氏太宰嚭因䜛之曰貟恨其計不用将為亂¶
王使賜之屬鏤以死将死曰樹吾墓以檟檟可材也吴¶
其亡乎三年其始弱矣盈必毁天之道也吴王聞之怒¶
乃取貟尸盛以鴟夷革浮之江中吴人憐之為立祠江¶
<pb:KR2d0005_WYG_035-5a>¶
上命曰胥山吴王既誅貟遂伐齊大敗齊人於艾陵十¶
四年㑹諸侯于黄池越入吴二十三年而越卒滅吴¶
蘇子曰伍貟以父兄之怨破楚入郢鞭平王之墓世皆¶
憐其志多其才然士不幸至此不足以言功名矣而貟¶
至鞭舊君以逞逆天而傷義卒以盡忠而喪其軀豈非¶
天哉¶
　¶
　¶
<pb:KR2d0005_WYG_035-5b>¶
　¶
　¶
　¶
　¶
　¶
　¶
　¶
　古史卷三十五¶
