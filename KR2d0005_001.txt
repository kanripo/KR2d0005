# -*- mode: mandoku-view; -*-
#+TITLE: 古史
#+DATE: 2015-08-24 22:27:57.510604
#+PROPERTY: ID KR2d0005
#+PROPERTY: BASEEDITION WYG    
#+PROPERTY: JUAN 卷一
<pb:KR2d0005_WYG_001-1a>¶
欽定四庫全書¶
　古史卷一　　　　　　　　宋　蘇轍　撰¶
　　三皇本紀¶
太昊伏犧氏風姓始觀天地之象鳥獸之文近取諸身¶
逺取諸物以畫八卦教民嫁娶儷皮以為禮作結䋲為¶
罔罟以佃以漁豢養犧牲服牛乘馬故曰伏犧亦曰包¶
犧氏伏犧以木徳王天下故為三皇首河出圗故為龍¶
師而龍名居於宛丘後丗所謂太昊之虛也伏犧氏既¶
<pb:KR2d0005_WYG_001-1b>¶
衰而共工氏伯九州自謂水徳天王行之叙其後神農¶
氏興而伏犧之子孫不可復紀至周衰有任宿須句顓¶
臾皆風姓邑於濟上奉伏犧之祀¶
炎帝神農氏姜姓以火徳繼木為火師而火名故曰炎¶
帝斵木為耜揉木為耒教民稼穡故曰神農始為市以¶
通有無嘗草木百藥以救疾苦其子柱能殖百穀百蔬¶
五帝之丗祀以為稷子孫傳丗為黄帝所滅黃帝亦神¶
農之後以其徳異故異號異姓而炎帝之後事堯者有¶
<pb:KR2d0005_WYG_001-2a>¶
四岳事周者齊許申甫皆列於諸侯焉¶
黃帝軒轅氏姬姓亦曰有熊氏神農之後而少典之子¶
也少典取有蟜氏生黃帝炎帝丗衰諸侯相侵伐暴虐¶
百姓炎帝弗能征於是軒轅乃習用干戈以征不享諸¶
侯咸来賓従而蚩尤最為暴莫能伐炎帝欲侵陵諸侯¶
諸侯咸歸軒轅軒轅乃修徳振兵教熊羆貔貅貙虎以¶
與炎帝戰於阪泉之野三戰然後得志蚩尤作亂不用¶
帝命於是徵師諸侯戰於涿鹿之野遂禽殺蚩尤諸侯¶
<pb:KR2d0005_WYG_001-2b>¶
咸尊軒轅代神農氏為黃帝天下有不順者從而征之¶
平者去之披山通道未嘗寕居以師兵為營衞為雲師¶
而雲名舉風后力牧常先大鴻以治正名百物書契律¶
歴衣服棟宇舟車弧矢之利皆本於黄帝黃帝作雲門¶
大卷之樂其師岐伯明於方丗之為醫者宗焉然黃帝¶
之書戰國之間猶存其言與老子相出入以無為宗(黃/帝)¶
(之書與老子同/者多見於列子)其設於丗者與時俯仰皆其見於外者¶
也黃帝居軒轅之丘而取於西陵之女是為嫘祖嫘祖¶
<pb:KR2d0005_WYG_001-3a>¶
為黃帝正妃生二子後皆有天下其一𤣥囂是為青陽¶
其二昌意黃帝葢四妃二十五子其得姓者十四人為¶
十二姓曰姬西祁已滕箴任荀僖佶儇依黃帝崩𦵏於¶
橋山子青陽立是為帝少昊至虞夏之丗皆禘黃帝¶
蘇子曰孔子刪詩及書起於堯舜稷契之際以為自是¶
以上其事不可詳矣至司馬遷紀五帝首黃帝遺犧農¶
而黜少昊以為帝王皆出於黃帝盖紀其丗非紀其事¶
也故余因之然黃帝本神農之後少典之子神農豈非¶
<pb:KR2d0005_WYG_001-3b>¶
五帝丗耶盖黃帝髙陽髙辛子孫代有天下而少昊之¶
後不傳周禮六樂無少昊之樂易叙古帝王亦不道也¶
遷由是黜而不紀後世多以遷為非者於是作三皇本¶
紀復紀少昊於五帝首¶
　¶
　¶
　¶
　古史卷一¶
